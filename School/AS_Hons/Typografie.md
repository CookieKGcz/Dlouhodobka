https://www.peckadesign.cz/blog/typograficky-tahak-nejen-pro-grafiky

![[Pasted image 20241103172100.png]]![[Pasted image 20241103171933.png]]
správně bez mezer

![[Pasted image 20241103172113.png]]![[Pasted image 20241103172020.png]]
Uvozovky české

![[Pasted image 20241103172122.png]]![[Pasted image 20241103172128.png]]
správně bez ,- a s `control shift space` tučnou mezerou

![[Pasted image 20241103172225.png]]![[Pasted image 20241103172229.png]]
správně "procent", což je s tučnou mezerou

![[Pasted image 20241103172321.png]]![[Pasted image 20241103172327.png]]
správně s větší - a s double tučnou mezerou

![[Pasted image 20241103172933.png]]![[Pasted image 20241103172943.png]]
?

![[Pasted image 20241103173001.png]]![[Pasted image 20241103173007.png]]
závorky opačně jak u matematiky 

![[Pasted image 20241103173030.png]]![[Pasted image 20241103173034.png]]
namísto podtržení se používá otučnění

![[Pasted image 20241103173058.png]]![[Pasted image 20241103173102.png]]
správně s tučnou mezerou

![[Pasted image 20241103173124.png]]![[Pasted image 20241103173130.png]]
pozor na double obyčejnou mezeru, číslo píšeme s tuč. mez.

![[Pasted image 20241103173218.png]]![[Pasted image 20241103173222.png]]
pozor na +
![[Pasted image 20241103173320.png]]![[Pasted image 20241103173325.png]]
až je spojená a dlouhá pomlčka (–) (ne-) a hod==.==

![[Pasted image 20241103173504.png]]![[Pasted image 20241103173509.png]]
bez mezer /





## Spojovník

Stiskněte tlačítko mezi . a Shift na klávesnici. A máte spojovník.

Ale kdy napsat spojovník a kdy pomlčku? Možná jste tyto dva znaky celý život zaměňovali. Pojďme se na to společně podívat.

Spojovník je krátká vodorovná čára, kterou pište vždy bez mezer. Slouží ke spojování složených výrazů nebo dělení slov.

**Složená přídavná jména**

- česko-anglický
- technicko-ekonomický
- frýdecko-místecký

**Cizí slova**

- ping-pong
- play-off
- e-mail

**Oddělení spojky „-li“**

- bude-li
- není-li
- chceš-li

**Místní jména a názvy oblastí**

- Brno-venkov
- Frýdek-Místek
- Ostrava-město

## Pomlčka

**MacOS:** Option + Spojovník  
**Win:** Alt + 0150  
**Linux:** Ctrl + Shift + U uvolnit klávesy a napsat 2013

Pomlčka je krátká vodorovná čára, která je o něco delší než spojovník. Může se sázet s mezerami i bez mezer.

Pokud pomlčka naznačuje přestávku v textu nebo nahrazuje čárku v souvětí, **oddělte ji** **z obou stran mezerou**. Interpunkce (např. vykřičník) se sází hned za pomlčku bez mezery.

**Příklady:**

- Do práce jsem šel – co bych byl doma také platný.
- Nechoď tam, Frantíku, nebo –!
- Na oslavu jsem pozvala jen dva lidi – tebe a Honzu.

Pomlčku klidně používejte i jako náhradu za „a“, „až“, „od–do“, „odkud–kam“, „versus/proti“. V těchto případech **sázejte pomlčku bez mezer**.

**Příklady:**

- dálnice Praha–Brno
- strana 23–26
- otevírací doba 8.00–16.00 hodin
- termín 1.–7. 3. 2020
- v letech 1990–1991
- zápas Kometa–Sparta

Pokud je alespoň jedna položka složena z více slov, pro lepší čitelnost pište pomlčku **s mezerami před i za ní**.

**Příklady:**

- rychlík České Budějovice – Ústí nad Labem
- autobusová linka Praha – Karlovy Vary
- let Vídeň – New York
- 1. ledna – 31. prosince
- 1. 1. 2010 – 31. 12. 2020

U zápisu finanční částky používejte pomlčku a měnovou jednotku pište před částkou.

**Příklady:**

- Kniha stojí **Kč 600,–** bez DPH.  
    Místo **Kč 600,–** či **600,– Kč** se doporučuje psát **600 Kč** bez DPH.
- iPhone stojí Kč 12 900,– bez DPH.

Při zápisu výčtu pište také pomlčku – nikoli spojovník.

**Příklad:**

Dodržujte tato doporučení:  
— kýchat a kašlat do kapesníku nebo rukávu  
— nedotýkat se očí, nosu a pusy

## Znaménko minus

**MacOS:** Prohlížeč znaků – [nápověda na konci článku](https://www.peckadesign.cz/blog/typograficky-tahak-nejen-pro-grafiky#Jak%20pou%C5%BE%C3%ADvat%20prohl%C3%AD%C5%BEe%C4%8D%20znak%C5%AF%20MacOS)  
**Win:** Alt + +2212 – pokud vám zkratka nefunguje, [zkuste si v registrech povolit Hexa kód](http://www.fileformat.info/tip/microsoft/enter_unicode.htm)  
**Linux:** Ctrl + Shift + U uvolnit klávesy a napsat 002D

Je to téměř k nevíře, ale tak běžné znaménko, jako minus, se na běžných klávesnicích nevyskytuje. Minus je oproti pomlčce (+ – =) či spojovníku (+ - =) posunutý tak, aby byl ve stejné výšce jako vodorovná čárka ve znaménku plus (+ − =). Pokud minusem značíte **záporné číslo, sázejte jej bez mezery**. Naopak **znaménka matematických operací oddělte z obou stran mezerou. V klasické sazbě mezerou zúženou.**

**Příklady:**

- −10
- 100 − 25 = 75

![](https://www.peckadesign.cz/images/wysiwyg-w950h1900-scale-down/81161351-bd74dc80-8f8b-11ea-8c45-85b78d5034e0.jpg?v=1653226964)

Spojovník, pomlčka, minus

## Znaménko krát

**MacOS:** Prohlížeč znaků  
**Win:** Alt + 0215  
**Linux:** Ctrl + Shift + U uvolnit klávesy a napsat **00D7**

Většina smrtelníků ke své škodě nahrazuje znaménko krát písmenem „x“. Ano, je jednodušší napsat krát pomocí písmene, ale vypovídá to o jejich neznalosti. A to vy určitě nechcete. Krát nezapisujte ani pomocí hvězdičky nebo tečky. Jedná se o speciální znak, který byste neměli nahrazovat ničím jiným.

V případě matematických operací oddělujte znaménko krát z obou stran mezerou. Pokud ale zapisujete, že se něco opakuje několi**krát**, pak sázejte krát bez mezery.

**Příklady:**

- 3×
- 6 × 3 = 18

![](https://www.peckadesign.cz/images/wysiwyg-w950h1900-scale-down/typografie-krat-2.jpg?v=496106037)

Znaménko krát a písmeno x

## Datum

Číselné datum působí nejlépe, když ho zapíšete vzestupně – den, měsíc a poslední rok (2. 8. 2020), pak i slovně (2. srpna 2020). Datum v obou případech zapište **s mezerami za tečkou.** Zápis data ve formálnějších textech pište dvoumístným způsobem (02.08.2020), ale v tomto případě mezeru za tečkou už **vynechte.**

Zápis bez mezer používejte také v případě, že chcete psát datum sestupně, tedy rok, měsíc a poslední den. Při tomto zápisu nepište tečku, ale **spojovník** (2020-08-02).

Nezapomeňte, že pokud chcete datem vyjádřit „**od–do**“, používejte **pomlčku bez mezer.** Jestliže jsou okolo pomlčky „víceslovné“ výrazy, pište ji pro lepší čitelnost s mezerami z obou dvou stran.

**Příklady:**

- 27. 2. 1990
- 27.02.1990
- 1990-02-27
- 1.–13. listopadu
- 1. ledna – 31. prosince 2019
- 11. 4. – 12. 6. 2018
- 13. 1. 2010 – 31. 12. 2020

## Čas

Časové údaje v hodinách a minutách oddělujte tečkou nebo dvojtečkou bez mezer. Slova hodina, minuta a sekunda pak krátíte mezinárodními značkami h, min, s nebo zkratkami h., hod., min. Zkratku pro sekundu vždy pište **bez tečky**.

**Příklady:**

- 8.30, 8:30
- 10 h, 12.45 hod
- 10 h., 12.45 hod.
- 8 h, 8 h. i 8 hod.; 30 min i 30 min.
- Odjezd vlaku 16.30 h.
- 16:30:15 (16 hodin, 30 minut, 15 sekund)
- 10–⁠13 hod.

## Procento, stupeň, jednotka

Všimli jste si, že se procenta nebo jednotky někdy píší s mezerou a někdy bez ní? Důvod je celkem prostý. Existují totiž dva možné a typograficky správné zápisy.

**Zápis bez mezery** naznačuje jedno slovo (přídavné jméno).

- 10% čteme jako „desetiprocentní“
- 10°C čteme jako „desetistupňový“
- 10m čteme jako „desetimetrový“

**Zápis s mezerou** naznačuje dvě slova.

- 10 % čteme jako „deset procent“
- 10 °C čteme jako „deset stupňů“
- 10 m čteme jako „deset metrů“

## Uvozovky

Jednoduché uvozovky  
**MacOS:** Option + N, Option + H  
**Win:** Alt + 0130, Alt + 0145  
**Linux:** Ctrl + Shift + U uvolnit klávesy a napsat 201a, Ctrl + Shift + U uvolnit klávesy a napsat 2018

Dvojité uvozovky  
**MacOS:** Option + Shift + N, Option + Shift + H  
**Win:** dvojité: Alt + 0132, Alt + 0147  
**Linux:** dvojité: Ctrl + Shift + U uvolnit klávesy a napsat 201e, Ctrl + Shift + U uvolnit klávesy a napsat 201c

Ach ty uvozovky… Uvozovky jsou párová interpunkční znaménka a používáme je například k vyjádření přímé řeči a nespisovných či ironických výrazů. Sázejte je k textu vždy bez mezer.  Při sazbě si myslete na to, v jakém jazyce text píšete, protože každý jazyk má svá typografická pravidla.

Čeština nejčastěji používá tyto dva druhy uvozovek: **‚jednoduché‘** a **„dvojité“.** Na klávesnici bohužel najdete jen ty **“**americké**”**, a proto je nechtěně zaměňujeme. Ve většině případů používáme dvojité uvozovky ve tvaru **99** (dole) a **66** (nahoře). Americké mají tvar **66** a  **99,** jak uvidíte na obrázku níže.  Při zápisu uvozovek a dalších interpunkčních znamének se držte určitých pravidel, které vám uvedu na jednoduchých příkladech.

**Pokud do uvozovek vkládáte celou větu, pište druhé uvozovací znaménko až za znaménko interpunkční:**

_„Cílem našeho života je být šťastný.“_

**V případě, že do uvozovek vložíte pouze jedno slovo nebo část věty, pište nejprve koncové uvozovky a poté vhodnou interpunkci.**

_Moje maminka vždy říkala, že „všechno bude fajn“._

A teď něco málo z mluvnice. Připomeňme si, co je přímá řeč a co uvozovací věta. **Přímá řeč** je ohraničena uvozovkami a jedná se o doslovné přepsání řeči. **Uvozovací věta** uvozuje na přímou řeč a má informativní funkci, říká nám jak kdo mluví.

![](https://www.peckadesign.cz/images/wysiwyg-w950h1900-scale-down/81161340-b8179200-8f8b-11ea-9441-21502828e32a.jpg?v=3065596088)

Přímá řeč a uvozovací věta

**Pokud uvozovací větu vložíte do přímé řeči, oddělte ji z obou stran čárkami a obě části přímé řeči označte uvozovkami:**

_„A tady všude,“ řekl nahlas, „jsem byl.“_

**Jestliže přímou řeč zakončíte otazníkem nebo vykřičníkem, čárku před druhými uvozovkami už nepište:**

_„Už to chápu!“ odpověděl Honza._

**Pokud přímou řeč uvedete větou, zapište za ní dvojtečku s mezerou a poté uvozovky. V tomto případě začněte přímou řeč vždy velkým písmenem.**

_Učitel matematiky řekl: „Napíšeme si test!“_

**Pokud uvozovací větu vložíte za přímou řeč, začněte ji malým písmenem, a to i za předpokladu, že předcházející přímou řeč zakončíte otazníkem nebo vykřičníkem.**

_„A teď si napíšeme diktát!“ překvapil žáky učitel._

![](https://www.peckadesign.cz/images/wysiwyg-w950h1900-scale-down/81161336-b4840b00-8f8b-11ea-8d93-870569887662.jpg?v=1562210767)

České a americké uvozovky

## Výpustka

**MacOS:** Option + Shift + ů  
**Win:** Alt + 0133  
**Linux:** Ctrl + Shift + U uvolnit klávesy a napsat 2026

Slyšíte tento název poprvé? Nic si z toho nedělejte. Krátce její význam vysvětlím. Výpustka, jinak také trojtečka je interpunkční znaménko, a proto se k ní tak i chováme. **Jedná se tedy o jeden znak, ne o složeninu tří samostatných teček.** Vyjádříte jí nedokončenou řeč nebo vynechanou část textu. Pokud použijete výpustku na konci věty, další tečku za větou již nepište. Jestliže za trojtečku napíšete další interpunkční znaménko, napište mezeru až za ním. Při zápisu neúplného výčtu, kdy nahrazujete jednu nebo více položek, mezeru napište před výpustku.

**Příklady:**

- Nezlob, nebo…!
- Deset, dvacet, třicet, …, až do padesáti.
- Nevím… jak bych… to řekla… musím si to rozmyslet…

![](https://www.peckadesign.cz/images/wysiwyg-w950h1900-scale-down/81161325-b057ed80-8f8b-11ea-944b-cb95e1efb65a.jpg?v=3501096778)

Výpustka a tři tečky

## Dvojtečka

Dvojtečka je interpunkční znaménko, u kterého si musíte dát pozor, zda se píše s mezerami, bez mezer, nebo s mezerou jen z jedné strany.

**U časových údajů a vyjádření skóre dvojtečku zapište bez mezer.**

- Autobus odjíždí přesně v 7:00.
- Slavia porazila Spartu 3:1.

**U poměru, měřítek i matematického dělení oddělujte dvojtečku mezerou z obou stran.**

- Poměr stran je 2 : 3.
- Každý výkres má své měřítko, nejčastěji je to 1 : 50.
- 12 : 3 = 4

**Výčet nebo uvození přímé řeči doplňte dvojtečkou hned za výraz, který je před ní, ale od následujícího výrazu ji oddělte mezerou.**

- Nákup: rohlíky, paštika, cukr, sůl
- František volal: „Oni mě tu ruší!“

## Lomítko

Lomítko obvykle píšeme bez mezer, ale pokud jím rozdělujete výrazy ve výčtu, oddělte je mezerami z obou stran.

**Příklady:**

- km/h
- školní rok 2019/20
- Denní nabídka: zeleninová polévka / svíčková na smetaně / desert